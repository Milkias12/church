<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Document</title>
  <link rel="stylesheet" href="css.css">
</head>
<body class="body">
  <div class="head">
    <h1> ++ Harri Boridha +++ </h1>
  </div>
  <div class="page">
    <p> 
    "Abbaakoo harri boridhaa?" jedhe mucaan bakka abbaansaa jiruu dammaqsee.
    Abbaanis jina'aa, 'Maal naan jechaa jirtaa?' Jedhe.
    Abbaan dunquqa keessa waan jiruuf, ''afachu deemiiti haadhakee gaafadhu nan rafaa'' jechuun jina'aa uffata ofitti deebise.

    Mucichi gara haadhasaa dhaquun gaaffichuma irra deebi'uun, ''Haadhako harri boridhaa?" 
    Haati seeqxee uffata qoma isaatti deebisaafi "Maa'inni immoo harri boridhaa jechuun?" Jette.
    ''Kaleessa barsiistuun keenya 'bor barumsi hin jiru' nuun jettee turte; harri boridhaa?"
    Haati kolfa ''iiiii harri boridhaam maarree' jette.

    Deebiin daa'ima kanaaf kenname, har'as nuuf barbaachisuun isaa hin oolu. Baay'een keenya kan nuti jiraannu boriifidha. Boriif baranna, boriif hojjenna, bariif ijaarra. Kan nuti uumamneef barabaraaf waan ta'eef akka waan jiraanutti karoorsuun keenya hin hammaatu ture.
    Garuummoo waaâ€™ee borii isaa hin agarree utum yaadnuu, harra ishee agarre kana daganna. Duumessa boriif biiftuu har'aa ofirraa dhiibna. 

    Akka karoorsineettiif akeeknetti utuu qophoofnuu duuna. 
    Kitaabnis, " Isin waan bor ta'uuf jiru, jireenyi keessanis attam akka ta'u hin beektan; isin akka hurrii yeroo muraasaaf argamee deebi'ee dhabamuu ti, Waa'ee boriifis hin yaadda'inaa, guyyaan borii ofii isaatiif iyyuu in yaadda'ata'oo'' 
    /Mat 6: 34, Yaq 4: 14/
    Kan meeshaan seexanni ittiin nama haleelu keessaas tokko, jecha 'bor' jedhuun dagachiisuunidha.

    Borin baradha, borin isa dhukkubsate gaafadha, borin qalbii jijjiirradha (Nissihaa gala), borin gara Waaqayyootti deebi'a, borin waan gaarii kana hojjedha , bor borin. 
    Mootiin gara jabeessi Fari'oon jedhamu tokko dha'icha Fatteen weeraramee ture. Dhumarattis gaafanni Isiraa'elota nan gadhiisa jedhu, <bold>Museen</bold> :- akka fatteen manakeeetii siif baduuf yoom siif kadhadhu? Jedheen. 
    <bold>Fari'oonis</bold>:- Bor jedhe.

    Har'a egaa, fattee wajjin buluu barbaadeetu jechuudha. Michuuko har'a jireenyakee keessa Fatteewwan jiran maalfaadha? Amala gamsiisaa maaliitu sirra jira, Maaltu nagaa si dhowwatee aara galfii dhabde? araadi si gadhiisuu dide, dadhabinni si sirrachuu dide, madaan sii qooruu dide maalidha? isa yoom gadhiista? Kaniti fayyuu feetu yoomidha? Bor naan jetta taanaan Fari'ooniin ta'uu keedhaa?
    Yoo akka Daawwitiin 'Maaloo amma fayyisi' kan jettu taate immoo ni dhaga'aamta. Borin araadan/Suusii dhiisa, bor amala kanan dhiisa, bor waan gaarii akkasiin godha beellamni jedhu hojiirra oolee hin beeku.

    Kan nama dhibu deebiin keenya boridhaadha malee, buleesaas deebiin keenya boridhaadha. Akka beeksisa abbaa Suuqii haxxee 'har'a duubeen hin jiru boridha' jedhuu, Nutis jechaa isa barbaannu utuu hin hojjetin isa hin barbaanne hojjechaa barabaana.
    Michuuko! bor kankee miti 'Yeroon jaal'atamaan ammadha' utuu jiraachuukee hin beekin beellama hin kennin. Humnikee ammarratti qofaadha. Halkan eenyullee hojii hojjechuu itti hin dandeenye utuu isheen hin dhufin itti gargaarami.
    Ammuma ka'i hojii gaarii yaadde hojjechuuf, waan gadhees dhiisuuf bor bor hin jedhin. Kaleessa gaafa sammuunkee si gaafate 'Borin godha' jettee turte; har'as 'Bor' hin jedhin. Sababnisaas 'har'atu boridha' ti. 

    

    </p>
    <h2>Dn Heenook Haayilee Onkoloolessa 8 B.A. 2012</h2 >
  </div>
</body>
</html>